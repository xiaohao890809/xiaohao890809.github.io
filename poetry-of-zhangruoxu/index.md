# 诗歌之张若虚篇


张若虚（约670年—约730年），扬州（今江苏扬州）人，唐朝诗人。
<!--more-->

## 张若虚

### 春江花月夜

<!-- {% raw %} -->
{{< style "text-align:center; strong{color:#00b1ff;}" >}}
春江潮水连海平，海上明月共潮生。<br>
滟滟随波千万里，何处春江无月明！<br>
江流宛转绕芳甸，月照花林皆似霰；<br>
空里流霜不觉飞，汀上白沙看不见。<br>
江天一色无纤尘，皎皎空中孤月轮。<br>
江畔何人初见月？江月何年初照人？<br>
人生代代无穷已，江月年年望相似。<br>
不知江月待何人，但见长江送流水。<br>
白云一片去悠悠，青枫浦上不胜愁。<br>
谁家今夜扁舟子？何处相思明月楼？<br>
可怜楼上月裴回，应照离人妆镜台。<br>
玉户帘中卷不去，捣衣砧上拂还来。<br>
此时相望不相闻，愿逐月华流照君。<br>
鸿雁长飞光不度，鱼龙潜跃水成文。<br>
昨夜闲潭梦落花，可怜春半不还家。<br>
江水流春去欲尽，江潭落月复西斜。<br>
斜月沉沉藏海雾，碣石潇湘无限路。<br>
不知乘月几人归，落月摇情满江树。
{{< /style >}}
<!-- {% endraw %} -->

### 代答闺梦还

<!-- {% raw %} -->
{{< style "text-align:center; strong{color:#00b1ff;}" >}}
关塞年华早，楼台别望违。<br>
试衫著暖气，开镜觅春晖。<br>
燕入窥罗幕，蜂来上画衣。<br>
情催桃李艳，心寄管弦飞。<br>
妆洗朝相待，风花暝不归。<br>
梦魂何处入，寂寂掩重扉。
{{< /style >}}
<!-- {% endraw %} -->















